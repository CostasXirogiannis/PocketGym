# PocketGym
Το PocketGym είναι μια Fitness & Workout εφαρμογή για κινητό που παρέχει
στους χρήστες της υπηρεσίες σχετικά με την γυμναστική και τη διατροφή τους,
καθώς και ένα μεγάλο εύρος αθλητικών και όχι μόνο δραστηριοτήτων.
Με την εφαρμογή μας ο χρήστης μπορεί να επιλέξει να καθοδηγηθεί σε ένα
προσωπικό πρόγραμμα γυμναστικής της αρεσκείας και των αναγκών του μέσω
της ≪έξυπνης επιλογής προγράμματος≫. Το συγκεκριμένο εργαλείο ακολουθεί τα
δεδομένα εισόδου του χρήστη (βιομετρικά χαρακτηριστικά, στόχοι, προτιμήσεις
άσκησης, εξοπλισμός, κ.α) και μέσω τεχνικών μηχανικής μάθησης θα προτείνει στο
χρήστη ένα εξατομικευμένο πρόγραμμα γυμναστικής ή αθλητική δραστηριότητα με
σκοπό την επίτευξη των στόχων του.
Πέραν του εξατομικευμένου προγράμματός του, με την είσοδό του στην εφαρμογή, ο χρήστης θα έχει τη δυνατότητα να επιλέξει την απλή δημιουργία μιας αθλητικής δραστηριότητας από ένα σύνολο επιλογών (πχ τρέξιμο, κολύμβηση, gym
session κλπ) όπου η απόδοσή του, η χρονική διάρκεια της άσκησης και η θερμιδική
του καύση θα καταγράφονται και θα προστίθενται στο ιστορικό δραστηριοτήτων
του. Εκεί θα προσφέρονται αναλυτικά γραφήματα της προόδου και των επιδόσεών
του καθώς και λεπτομερής παρουσίαση των δραστηριοτήτων του ανά χρονικά διαστήματα (εβδομαδιαία, μηνιαία, ετήσια).
Κάθε χρήστης θα μπορεί να δημιουργήσει ένα προφίλ στο οποίο θα του δίνεται η δυνατότητα ανάρτησης φωτογραφιών , στατιστικών από την άσκησή του
(achievements , personal records κ.α) καθώς και να ακολουθεί (follows) φίλους
νέους ή παλιούς που είναι χρήστες του PocketGym. Επιπλέον δίνεται η δυνατότητα
ένταξης σε κύκλους και communities, κάνοντας εφικτή την ομαδική άσκηση με άλλους χρήστες ενισχύοντας έτσι την κοινωνική αλληλεπίδραση. Τέλος θα μπορεί
να βλέπει νέα σχετικά με το χώρο της γυμναστικής και του αθλητισμού καθώς και
διάφορες συμβουλές υγείας και άσκησης .
Το PocketGym προσφέρει τη δυνατότητα συνδρομής σε λειτουργία premium
membership όπου εξειδικευμένοι διατροφολόγοι θα δημιουργούν εξατομικευμένα
διατροφολογικά προγράμματα για τους εγγεγραμμένους χρήστες, τα οποία θα
προσαρμόζονται ανά τακτά χρονικά διαστήματα με βάση την πρόοδο και τους
στόχους τους. Επιπλέον, καταρτισμένοι personal trainers συνεργάτες του PocketGym, θα προσφέρουν ατομική καθοδήγηση και συμβουλές με βάση το επιλεγμένο
πρόγραμμα γυμναστικής των premium χρηστών.
